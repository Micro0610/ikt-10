<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>disney+</title>
</head>
<body>
    <h1>Története</h1>
    <p>A BAMTech videostreaming technológiával foglalkozó cégben a Disney először 2016 augusztusában szerzett részesedést, 2017 augusztusára már kétharmados többséget szerzett a cég tulajdonjogaiban. Ekkor jelentette be, hogy tervbe van véve egy új Disney-szolgáltatás, amelyen a stúdió által tartalmakat lehet majd fogyasztani, tartalmát pedig főként Disney-sorozatok és -filmek adnák. Ennek időpontját 2019-re vagy későbbre tűzték ki, indítása azután történt volna meg, hogy a Disney Netflixszel kötött terjesztési szerződése lejárt. Ezek után a Netflixen megtalálható Disney-tartalmak onnan lekerülnek és az új szolgáltatáson válnának újra elérhetővé.[6][7]

        2017 decemberében a Disney bejelentette a 21st Century Fox nagy részének felvásárlását. Ez a lépés azért volt fontos, hogy a Disney növelhesse filmes és televíziós könyvtárát az indítandó streamingszolgáltatásra, a felvásárlási folyamat 2019. március 20-án véglegesen lezárult.
        
        2018. november 8-án a Disney vezérigazgatója, Bob Iger jelentette be, hogy a tervezett szolgáltatás a Disney+ nevet viseli majd, előreláthatólag 2019 végén indul majd el. Több értesülés szerint is az indulás kezdeti időpontja szeptemberre volt tervezve,de 2019. április 11-én a Disney hivatalos közleményében 2019. november 12-ére tűzte ki a várható indítást. Az indulás időpontja az amerikai piacra vonatkozott, de a bejelentés szerint az ezt követő két évben világszerte útjára indítja majd a szolgáltatást a cég. Ez főleg a különböző országokban kötött streaming-jogok és -szerződések lejárásának időpontjától függ, amelyek a Disney+ kínálatának részét képeznék. A tervek szerint 2019 végére és 2020 elejére így Nyugat-Európában és Kelet-Ázsia több országában már elérhetővé válhat, majd a későbbiekben Kelet-Európában és Latin-Amerika területén, várhatóan 2020 végére.</p>
    
</body>
</html>